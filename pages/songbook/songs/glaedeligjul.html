<div class="sang">
<p><span>Glædelig Jul</span><span>Melodi:Solskin ombord</span></p>
<div class="vers">
<p>Vi nærmer os alle i denne tid, hvor hver mand går rundt i butikker og
lader sit blik løbe hen over alt, der kan fås. Han ser på butikspigens
dejlige udvalg af gaver i småt og stort, men syn’s, at det alt sammen er
noget dyrt, når man ikke har mere i løn, og konen naturligvis venter en
glædelig jul, jul som i gamle dage, flettede hjerter i guld og sølv.
Konen vil ha’ sig en glædelig jul.</p>
</div>
<div class="vers">
<p>Man samles i kreds om det festlige bord, og far stikker kniven i
brystet på gåsen, mens mor med taknemmeligt sind omsider får lov til at
slippe en stund for det hæslige mas og besvær, der slider på en, der må
leve som husmor, når hjemmet skal passes med flid. Var hun ikke til, fik
de aldrig en glædelig jul, jul som i gamle dage, flettede hjerter i guld
og sølv, så fik de aldrig en glædelig jul.</p>
</div>
<div class="vers">
<p>Det tindrer i øjet på pige og dreng, i aften skal de med hinanden i
hånden gå rundt om det pyntede træ, og nissen, der kommer, er
cand.scient med vatskæg og gaver til alle og en, han plejer ved træet at
løfte sit bæger, når der bli’r sagt: Værs’go og skyl! og så skal de
endelig ha’ sig en glædelig jul, jul som i gamle dage, flettede hjerter
i guld og sølv, så ska’ de ha’ sig, ja så ska’ de ha’ sig, ja, så ska’
de ha’ sig en glædelig jul.</p>
</div>
</div>